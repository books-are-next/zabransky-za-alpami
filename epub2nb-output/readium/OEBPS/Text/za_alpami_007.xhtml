<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>za_alpami-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="za_alpami-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven1_zvlastni_pripady ParaOverride-1">Prolog</p>
			<p class="MLP_text_bez1radku ParaOverride-1">V&#160;červnu 2016 se občané Spojeného království Velké Británie a&#160;Severního Irska v&#160;referendu rozhodli pro odchod z&#160;Evropské unie. V&#160;témže roce jen o&#160;několik měsíců později v&#160;prezidentských volbách ve Spojených státech amerických zvítězil republikánský kandidát Donald J. Trump, muž bez jediné zkušenosti s&#160;politickou či armádní funkcí, miliardář a&#160;někdejší hvězda televizních reality show, kterého mnozí považovali za ukázkového populistu a&#160;nebezpečného politického hochštaplera. Ti, kdo britskou a&#160;americkou volbu kritizovali, v&#160;obou rozhodnutích viděli úpadek; zbytečný a&#160;nerozumný sestup z&#160;výšin, do nichž předtím vystoupala euroamerická civilizace.</p>
			<p class="MLP_text ParaOverride-1">Náš příběh se jen s&#160;občasnými krátkými odskoky celý odehrává v&#160;prostoru, kterému se po staletí říká „za Alpami“. Pojem nejčastěji slýcháme v&#160;souvislosti se zaalpskou renesancí (angličtina mluví o&#160;„The Northern Renaissance“), Alpy ale po staletí představovaly na symbolické i&#160;praktické úrovni mnohem víc než jen rozdělovník mezi dvěma odnožemi jednoho uměleckého či architektonického směru. Alpy kdysi v&#160;mnoha případech byly doslova určujícím prvkem, šlo o&#160;tehdejší železnou oponu.</p>
			<p class="MLP_text ParaOverride-1">My už dnes žijeme v&#160;jiné době, zdá se. Alpské vrcholky jsou svým způsobem stará veteš, naše vnímání je z&#160;velké míry ignoruje, pokud tedy nejde o&#160;radost z&#160;lyžování. Umíme bariéry bez problémů překonávat, ať už letecky, po internetu, nebo po estakádách a&#160;v&#160;tunelech. Zařídili jsme revoluční změny. Co člověka znepokojuje, je následující nesoulad. Na jedné straně toužíme po velikosti a&#160;výšinách, na druhé jsme ve všech směrech natolik zpohodlněli, že už odmítáme stoupat. Právě o&#160;tom&#160;– snad docela případně v&#160;rámci tak řečené uprchlické krize&#160;– hodláme vyprávět.</p>
		</div>
</body>
</html>